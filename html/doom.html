<!DOCTYPE html>
<html lang="hu">
	<head>
		<title>FELT DOOM, MIGHT DELETE LATER / ERDŐTŰZ</title>
		<meta charset="utf-8">
    <meta http-equiv="x-ua-compatible" content="ie=edge">
    <meta name="viewport" content="width=device-width, initial-scale=1">
    <link rel="canonical" href="https://hex22.org/felt-doom/" />
		<meta name="author" content="Hunor Karamán">
		<meta name="keywords" content="posztnaturalizmus, ökopoetika, vers, környezet">
		<meta property="og:title" content="FELT DOOM, MIGHT DELETE LATER">
		<meta property="og:type" content="website">
		<meta property="og:url" content="https://hex22.org/doom/">
		<meta name="description" content="A monument for the future">
		<meta property="og:description" content="A monument for the future">
    <meta name="og:image" content="https://hex22.org/red.png">
    <meta name="format-detection" content="telephone=no">
    <meta name="image" content="https://hex22.org/red.png">
		<link rel="icon" type="image/x-icon" href="/favicon.ico">
    <meta name="apple-mobile-web-app-title" content="hex22.org">
		<link rel="apple-touch-icon" href="/red.png"> 
    <style>*{box-sizing:border-box;margin:0;padding:0}html{font-size:24px}body{font-family:"Helvetica Neue",Arial,sans-serif;font-kerning:normal;font-weight:500;letter-spacing:.012em;line-height:1.22;font-size:1rem;background:#fff;-webkit-font-smoothing:antialiased;text-rendering:optimizeLegibility;font-kerning:normal}a{color:inherit;font-weight:500}p{margin-top:1.5rem;margin-bottom:1.5rem}p:first-child{margin-top:0}p:last-child{margin-bottom:0}.tt-u{text-transform:uppercase}.p0_5{padding:1.5rem}.mxa{margin-left:auto;margin-right:auto}@media (max-width:700px){body{font-size:0.8rem}.p0_5{padding:0.75rem}.m-pt-1{padding-top:1.5rem}.m-ta-c{text-align:center}}</style>
	</head>
	<body>
      <main>
        <div class="p0_5 m-pt-1">
          <div class="tt-u">
            <p>Felt doom, might delete later (2022—)</p>
            <p><i>készülsz a világvégére, a napjaidat számolod</i></p>
            <p>
              egy folyó medrében ébredsz, te vagy a folyó, 
              és mintha meditálnál:
              igyekszel végigmérni magadat, figyelmesen, hosszasan elidőzve minden egyes testrészen, megragadni azt, ami benned van, de nem rendelni szavakat hozzá,
              alul minden leülepedett, felül a kristálytiszta víz folyik,
              ketté vált, ami benned van,
              mint egy zabtejes dobozban, össze kéne ráznod mielőtt kikelsz az ágyból,
              de végül fordítva, felkelsz és azzal rázod magad egybe
              (ezt felírhatnák a dobozra is, reggel mind olyanok vagyunk, mint egy zabtej,
              jól fel kell minket rázni),
              összevissza kalandoznak a gondolataid,
              belégzés, tart, kilégzés,
              kilégzés, be, tart, ki, ki
            </p>
            <p><i>a gyakorlat mintha átrendezné a testedben végbemenő kémiai folyamatokat</i></p>
            <p>
              amit átélsz közelebb került ahhoz, amit mostanig kerestél, de ez az új nyitottság a körülötted levő dolgokra,
              mintha elviselhetetlen volna, a változatosság összezavarja állapotfelmérő képességed,
              képtelen többé rendszerezni, következtetni az izom, amit születésed óta szoktatsz az egyformasághoz,
              nincsen többé egyetlen sík, amire felteríthetné, még a figyelmedből is több van
            </p>
            <p><i>olyan érzés mintha idegen testek volnának az idegpályák hálójába akadva</i></p>
            <p>
              és a hetedik reggelen valaminek a fanyar utóíze: halaknak, alkoholnak, rozsdának, olajnak, esőverte faszénnek, cikóriának, az ízek a szádban összeérnek, a kijevi metró olajszaga, az erdőben a szénégetőké, mindent egybentart egy ember reggeli, isteni szájszaga  
            </p>
            <p>
              <i>
                kiállnak belőled a szabálytalanságok,
                mint vándorkövek egy hegyvölgy törmelékfolyásában
              </i>
            </p>
            <p>
              szemérmetlen közelségből akarsz látni egy gleccsert
              (érezni mennyi hő elfér a jégtömeg évezredes nyugalmában,
              hallgatni ahogy új meghatározást keres a mozdulatlanságra:
              annak jeleit keresed, hogy még a tisztaság áramlásában is kialakulnak turbulenciák,
              mint a változás,
              ez a mozgás sem lamináris,
              ezért megfér benne a képzelet teremtő és a szorongás visszatartó ereje),
              mégis egyre gyakrabban beleakadsz önzetlenséged határaiba,
              az alpokba repülsz, felelősségteljesen megérinted a jeget
            </p>
            <p><i>lenyomatod a katasztrófa kőzetében még néhány földtörténeti korszakig észlelhető lesz</i></p>
            <p>
              feltár majd kereső tekinteted,
              ha a napfény csillogásig olvasztja éppen a masszív jégtükör egy arcnyi részét
              és keresztülnézve ezen hibát keresel a szemed előtt szétfoszló logikában:
              képes-e újrateremteni magát az élet
              és lehetőséget ad-e erre az ontológia?
              ujjad végighúzod egy morénán,
              ráragad az idő finom-fekete gyászmunkája,
              fejben meginog a jég, bár a lábad alatt továbbra is masszív és mozdulatlan,
              és súlya alatt kiolvasatlanul simul el
              a teremtés vésett kőtáblája
            </p>
            <p><i>ráeszmélsz, hogy semmit nem tudsz, de akad néhány élményed a létezésről</i></p>
            <p>hogy a hegyeken van az öntudatnak egy magaslati határa: erdőhatár, hóhatár, és ez</p>
            <p>
              hogy hiszel az asztrológusoknak,
              amióta egy tengerszintmérő műszer jele lenullázódott melletted a hold vonzásában,
              te pedig ebben ráismertél finommozgásodra a nagy tömegű testek elliptikus forgásában,
              és még aznap engedted, hogy a dagály rituálisan végigmosson az árterület homokján,
              egy hosszú, vergődő haléhoz hasonlító nyomot hagyva magad után
              (márciusban születtél)
            </p>
            <p>
              vagy amikor tizenvalahány-évesen először repültél és még nem tudtad, hogy a tökéletes égés során nem keletkezik füst, és
              elszomorodtál, mert nem figyelheted születésében a kondenzcsíkot,
              ami azóta minden utazáskor gyötör,
              hányingered lesz a csalódástól, hogy mennyire nem tudsz, nem értesz semmit, hogy, ha nem nézel utána következesen,
              nem keresel rá a repülés fizikájára, kémiájára,
              akkor az egész világnak nincs értelme, legalábbis nem abból következik, amit megtapasztalsz
            </p>
            <p><i>több-e a tudás, mint érzékelések, emlékek adathalmaza? elég-e ennyi ahhoz, hogy legyen jövő?</i></p>
            <p>
              talán egy repülő a szenzorai által megérez valamit a következő kilencven percből,
              és a mérések alapján képes pontosan meghatározni, hogy amerre tart az közel van a tengerhez,
              forró partvidéki város,
              határában sziklákkal és fenyőerdővel,
              ahol egy hobbimeteorológus türelmével követed a fényes, fehérlő napokat
              és a modelled esőt jósol délutánra légnyomásnövekvéssel
              (te vajon merre tartasz? elindulsz egy lehetséges lejtés szerint és nem érkezel meg sehová,
              hány folyó érezhet ugyanígy? soha nem érni el önmagunk deltájáig,
              egyedül egy körénkrajzolt tájban, rasztervidékeken, pixeltájképen, Google Maps,
              belé és benne menekülsz céljaid, deltáid elől, tudod, hogy ha van is arcod, itt biztosan kitakarják)
            </p>
            <p><i>létezik, igen, létezik</i></p>
            <p>
              egy erdő, amely szintén a közeledő esőt érzi,
              hallgatja, vadul belebámul,
              tudja milyen frekvencián zörrennek meg a levelek egy esőcsepp alatt,
              hány fokban vetül odébb a napfény a vizes gyökereken,
              és, hogy talán éppen ennyit jelent az eső, ahogy a rezgések, a fények megváltoznak,
              figyelme táplálékaként és ebből semmit nem remélve, nem jövendőlve
            </p>
            <p>de a légkör megkínzott erkölcse ellenáll a számításoknak
              és, ahol a statisztika hibázik, az élet konkretizál,
              az ember pedig beszél,
              kimond,
              ráolvas
            </p>
            <p><i>erdőtűz (2022—)</i></p>
          </div>
          <div style="margin-top: 75vh">
            <p>Emléktábla a jövőnek</p>
            <p>
              Február van. Kétezer-huszonkettő.
              Meteorológiai modellek szerint az év során Európában megint jóval több erdőtűz fog tombolni, mint az az előző évtizedekben elképzelhető lett volna. 
              Évről évre arrébb sodródik az extrém szó jelentése. 
              Az új időjárás az érzékküszöböt nem átlépi, hanem áthelyezi.
              Lassan nem lesz tükör, amit magunk elé tarthatnánk, mert annak képe eleve a régit mutatja.
              Ami a huszadik századnak az atombomba, az számunkra a marhahús, például. A természet meg az, amit a képernyő mutat, szóval szívd be jó mélyen az illatát.
              Nehéz helyzet.
              A statisztika próbál új tükörképet rajzolni, de a szimulációkat futtató számítógépek maguk változtatják meg a légkört, aminek változását jósolni szeretnénk.
              Eközben fajok tűnnek el, gleccserek olvadnak, termőföldek válnak majdnem sivataggá, őserdők pusztulnak ki, a biodiverzitás szó már csak techno-optimista utópiákban fordul elő, a gombákat meg még mindig nem értjük.
              Ideje megemlékeznünk a jövőről, amíg még van erre jelen.
            </p>
            <p>Karamán Hunor</p>
          </div>
        </div>
      </main>
    </div>
  </body>
</html>
